Ми дійшли до, можливо, найцікавішого моменту історії України - збройне повстання Богдана Хмельницького.

## Привід до повстання

Почну з причин. І їх було досить багато: селянство незадоволене, дрібна шляхта незадоволена, козацтво незадоволене, свавілля аристократів у містах, релігійне питання та поява уявлення та ідеї про окремішність козаків як народу. Але привід був один.
У **1647 році чигиринський підстароста Даніель Чаплинський напав на хутір Суботів Богдана Хмельницького**, де проживав також і малий син Хмельницького. Даніель пограбував хутір і забив до смерті сина майбутнього гетьмана. Це й стало приводом початку війни.

## Розгортання визвольної війни Хмельницького

Хмельницький разом зі своїми синами і невеликим загоном втік на Січ, де переманив на свій бік козаків і розпочав повстання. Але перед цим він встиг заскочити до кримського хана Іслам Ґірея III. Він не квапився оголошувати війну разом з козаками, проте дозволив ордам ногайських кочовиків під проводом Тугай-бея долучитися до повсталих козаків.

## Хід подій повстання 

**1648 рік - початок наступу**. Переможні **Жовтоводська, Корсунська та Пилявецька битви** (**Жовтоводська - тр. 1648; Корсунська - тр. 1648; Пилявецька - вер. 1648**) У цих сутичках військо Хмельницького і татар зіштовхнулося з місцевими шляхтичами. Повстання підтримав і простолюд, який чинив бунти. Селяни і міщани нападали на маєтки знаті та магнатів і вбивали їх, а також священиків та іудеїв (жидів).
Як наслідок, козаки майже дійшли до Варшави. Наближалася зима, та й у Варшаві сейм обирав нового короля, тому гетьман вирішив відступити.

На початок 1649 року новим королем обрали Яна III Казимира, який спробував заключити мирний договір з козаками. Проте, жодну сторін не задовольнили запропоновані умови, через це військові дії продовжилися.

Бачачи успіхи козаків, влітку 1649 року на допомогу й так великому війську двинув сам кримський хан Іслам-Ґірей з 40-тисячною татарською кіннотою. Саме вони разом взяли в облогу значну частину ворожих підрозділів у Збаражі. На допомогу "шляхетським військам" поспішив король Ян Казимир, і протиборчі сили зустрілися **під Зборовим**. Але виявити переможця було неможливо через бажання хана якнайшвидше завершити конфлікт. Йому було невигідно надмірне посилення козаків і остаточна поразка будь-якої з сторін.

## Зборівський мир

Як результат битви, підписали Зборівський договір.
От деякі умови:
* Військо Запорізьке одержало самоврядність на території Київського, Чернігівського і Брацлавського воєводств.
* 40 тис. реєстру.
* Державні посади на козацьких землях мали займати лише православні.
* Унію мали скасувати на найближчому сеймі.
* Польські війська, євреї та єзуїти мали покинути Україну.
* Повстанцям оголошували амністію.
* Було утворену державу - Гетьманщину.

## Події після миру 
Хмельницький вирішив, що кримське військо - ненадійне, тому він думав над новим союзником у війні. Як наслідок, він вирішив силою змусити молдавського господаря Василя Лупу віддати заміж його дочку Розанду за Тиміша Хмельницького та схилити його до війни проти Речі Посполитої. Щоб втілити це прагнення, було організовано **Молдавські походи**, перший з яких відбувся у серпні-вересні 1650 року.

**1651 рік - битва під Берестечком**. Це був наймасштабніший конфлікт за час війни. За різними оцінками, у битві брали участь до 150 тисяч українців та татар і до 200 тисяч усього польського війська. Долю битви вирішив відступ кримського хана під натиском артилерії. Під загрозою оточення, козацькі війська вимушені були організовувати евакуацію через болотисту місцевість. Особливою хоробрістю у бою відзначився **Іван Богун, полковник і деякий час наказний гетьман**.

## Білоцерківський мир
Козаки не зазнали великих втрат під Берестечком, тож зовсім скоро Хмельницький зібрав нову величезну армію під Білою Церквою. Але успіхів було мало. Щоб припинити війну, гетьман був змушений підписати Білоцерківський договір. Умов було декілька:
* Суттєве зменшення розмірів Гетьманщини до одного воєводства.
* Зменшення реєстру.
* Заборона козакам на самостійну зовнішню політику.

Хмельницький не дотримався угоди і вже наступного року пішов на Молдову, щоб втілити плани одружити сина.

## Батог, Жванець
**1652 р. - переможна Батозька битва.**
До речі, Тиміш Хмельницький нарешті одружився! На жаль, через рік він помер у молдавському поході, коли намагався допомогти тестю.
**1653 р. - Жванецька облога**. Військам гетьмана та кримського хана вдалося заблокувати війська Яна Казимира, який знаходився у дуже сумному становищі. Однак Іслам Ґірей дотримувався своєї звичної політики "двох стільців" і не бажав повного розгрому противника. Облога Жванця завершилася підписанням миру (скіки вже можна блін), за яким умови Білоцерківської угоди було скасовано і чинності знову набув **Зборівський договір**. Хмельницький остаточно розчарувався в османах.

## Союз з Московією
Після битви він вирушив до Переяслава, де скликав загальну військову раду та прийняв московських делегатів. Ті сказали, що ще восени прийняли постанову Земського собору про прийняття Гетьманщини під протекторат Московського царства. І саме цей момент в історії запамʼятався як **Переяславська рада 1654 року**.
Пізніше, цю домовленість закріпили **"Березневими статтями"**. Умови:
* Гетьманщина під протекторатом Москви
* Усі права зберігалися
* 60 тис. реєстру
* Москва платила старшині козацькій
* Гетьмана обирали як раніше
* Гетьманщина мала право вести відносини з будь-ким КРІМ поляків та османів
* На кордонах з Річчю виставляли московські залоги
* Москва зобовʼязалася піти війною на Річ.
 
## Події армій Гетьманщини та Московії
1654-56 рр. - війна Гетьманщини та Москви проти Речі і Туреччини.
Поки українці з московитами боролися з поляками на одному фронті, на другому постають шведи з союзниками. Вони досить швидко окупували більшу частину Польщі, включно з такими містами як Познань, Варшава та Краків.
На сході перейшли у наступ і українсько-московські війська. У вересні 1655 року вони взяли в облогу Львів та захопили майже всю Бєларусь.
Що шведи, що україно-московські війська воювали добре. Але цар московський був наляканий через потенційне зростання могутності Швеції. Він підписує мир з Річчю, в обмін на обіцяну стати польським королем після смерті Яна Казимира.

## Закінчення протистояння
Без згоди Хмельницького, **Москва підписує з Річчю Віленське перемирʼя у 1656 році**.
Звісно, старшині козацькій це не сподобалося. І хмельницький починає шукати нових союзників. Та невдовзі, у жовтні 1656 році, його держава вступає у антипольську коаліцію.\
У 1657 році вмирає Хмельницький. Він залишив Україну у стані війни, з виснаженою економікою, поступово зростаючим опором старшини, та погіршенням міжнародної ситуації.
Гетьманом формально стає Юрій Хмельницький, але йому було на той момент лише 16 років.
Тому реальна влада переходить у руки генерального писаря Івана Виговського.
Починається період "Руїни".