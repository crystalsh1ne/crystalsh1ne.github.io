# Подальші князі Русі

## Ігор

Памʼятаєте Ігоря? Так от, він підріс і почав правити після Олега.
Достеменно відомо про два його походи: **у 941 р. він організував похід на Константинополь**, але він **виявився невдалим**, бо візантійське військо було попереджене, та останні, використовуючи **"грецький вогонь" розгромили русів**. Наступний **похід був у 944 р.** Візантійці памʼятали про успішний похід Олега у 907 р., були злякані, і тому одразу запропонували мир. Але договір **944 року був не такий успішний**, як у 911 р.: обмеження для купців, закриття частини торгівельних шляхів, повʼязаних навіть з Великим шовковим шляхом; крім того, Візантії діставалися кримські володіння. Очевидно, що такі угоди були поганими, і саме через його походи прозвали "невдахою".
У **945 році** він збирав **данину у деревлян**. Якби було це раз... Але Ігорю виявилося одного разу замало: розвернувся, та знову поїхав у **Іскоростень** (центр деревлян) та почав просити ще данини. Деревляни повстали проти нього під керівництвом князя Мала (Мал), та **жорстоко вбили Ігоря**.

## Ольга
Не згадував до цього, але у Ігоря була дружина - Ольга. Вона дізналася, що Ігор помер від деревлян, і у 946 р. вона організувала військо та вирушила у похід на Іскоростень (разом з малим Святославом). Облога вдалася, але вона вирішила "примиритися": попросила останній раз данини і пообіцяла, що піде. У якості данини попросила **деяких птахів**, але пізніше вона звеліла причепити до кожної підпалений трут та відпустити. Як наслідок - **Іскоростень згорів**, бо пташки повернулися назад у місто.
Жахлива смерть загострила питання збору данини, тому вона вирішила створити **"уроки"** - **полюддя з точним розміром**, та **"погости"** - **конкретні місця збору данини**.
Померла у 969 р. 

## Святослав (Ігорович)
Наступний князь після Ігоря та Ольги.
У 964 р. здійснив свій перший похід на племʼя вʼятичів та уличів. **Завдав поразки Хозарському Каганату**. За ним закріпилася фраза **"йду на ви!"**.
У 967 р. після "спокусливих" слів візантійців про болгарів, вирішив здійснити похід на болгар - це стало несподіванкою для останніх. Висадився він і його дружина біля м. Переяславець, і вони легко перемогли болгар. Під час цього, Візантія підмовила печенігів захопити Київ через відсутність Святослава у місті. Але Ольга, який на той момент ще була живою, організувала достойну оборону, допоки не прибув Святослав.
Розуміючи, що Ольга вже от-от помре, вирішує провести першу **адмін. реформу** - поділити землі **між синами** (пізніше це знадобиться): старшому - Ярополк - Київ, Олегу (Святославовичу) - землі деревлян, а Володимиру - Новгород.
Одного разу на імператорський престол Візантії сів Іоанн I Цимісхій. Він був схожий за духом зі Святославом, тому останній почав діяти "на випередження": разом з дружиною осадив місто-фортецю Аркадіополь. Неподалік відбулася битва, у якій візантійці зазнали поразки. Після цього, Святослав вирушив на Македонію.
Однак, у 971 році візантійські війська, очолювані імператором, вторглися у Болгарію й узяли місто Доростол в облогу, де перебував у той час Святослав. Але військо князича не втримало, і князю потрібно було тікати. І пішов він дорогою, де жили печеніги......... У 972 році помирає.

## Володимир Святославович (Великий)
У 977 р. Олег Святославович загинув під час міжусобиць між ним та Ярополком, останній утвердився у Києві. Але вже у 980 р. Володимир, який на той час правив у Новгороді, зібрав військо та розбив дружину Ярополка, а після цього утвердився у Києві.
Він продовжував завойовування територій: приєднав племена волинян та білих хорватів, забрав червенські міста у поляків, звелів спорудити **"змієві вали"** проти печенігів.
Вирішив впровадити **релігійну реформу**: за його наказом розмістили пантеон богів: "Поставив він кумири на пагорбі ... : Перуна деревʼяною, а голова його [була] срібна, а вус - золотий, і Хорса, і Дажбога, і Стрибога, ...".
Ви, мабуть, і до цього знали, що у **988 році він хрестить Русь**, але, ось же! він встановив пантеон язичницьких богів... Так, але пізніше він вирішить обрати шлях у християнство і згодом знесе той пантеон. Отже, він прийняв християнство, хрестив Русь у 988 р., утворив **"десятину"** - на 10-ту частину княжих доходів споруджували **Десятинну церкву**, **створив перші школи, запровадив писемність, книжки, науки; розпочалися карбування монет - златників і срібляників**.
У 1015 році помирає Володимир.

## Ярослав Володимирович (Мудрий)
у 1019 р. **Святополк і Ярослав зійшлися в битві** (бо знов виникла міжусобиця) на **р. Альта**. Дружина Святополка зазнала поразки, а Ярослав усівся на київський престол.
Тим часом печеніги продовжували нападати, і лише у **1036 р. Ярослав здолав їх під мурами Києва**. Він вважав, що у цьому йому допоміг Бог, тому на знак подяки Богові він наказав добудувати собор **Святої Софії у 1037 р.**
За його правління були збудовані церкви, Золоті Ворота, Києво-Печерський монастир, школи, бібліотеки; **уклав першу збірку законів під назвою "Руська правда"**. 
**20 лютого 1054 р. помирає Ярослав. Київський престол він заповів старшому синові Ізяславу.**