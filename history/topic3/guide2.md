# Що таке Русь

`знизу інформація подана більш широко для створення більш детальної картини того, що вчимо`

Отже, Руссю або Руською землею давньоруські літописці і письменники називали насамперед етнічні землі східних словʼян або окремі їх частини. Але літописи та інші памʼятки давньоруської літератури використовують поняття "Руська земля" у двох значеннях: вузькому та широкому. У вузькому сенсі слова мається на увазі південна Русь, що охоплювала **Київську, Чернігівську і Переяславську землі**; у широкому його розумінні цей термін застосовувався до всієї етнічної території східних словʼян. А взагалі, слово Русь має чотири основних значення: етнічне, соціальне, географічне та політичне. Як бачите, плутанина ще та. Але у контексті нинішньої теми ми будемо мати на увазі під словом Русь саме державу, і не будемо обмежуватися тільки племенами.

Далі поговорімо про саме політичне значення Русі - держави. І звалася вона "Русь-Україна". Насправді, ця держава має багато альтернативних назв, як-от Русь, Київська Русь або Руська земля, але у програмі ЗНО вона зветься саме як Русь-Україна.
Я б почав писати про різні етапи, починаючи від ВПС зі всіма подробицями, але буду це робити коротко та по суті.

## Ранні князі

### Аскольд і Дір
У тодішньому Києві правили варяги Аскольд і Дір, а північніше від них - Олег, у Новгороді. Про Аскольда відомо, що він організував **похід на Константинополь у 860 р**., де **уклав економічну угоду з Візантією**.

### Олег
Після цього, у **882 році прибуває Олег зі своєю дружиною у Київ**. Під виглядом послів, запрошує Аскольда і Діра на переговори. Коли вони вийшли, Олег сказав, що **вони не з княжого роду, та показав малого Ігоря: "А се - син Рюриків..."**, після чого дружина вбила князів. Після цього став Олег князювати у Києві, перед цим проголосивши Київ **"...матірʼю городам руським...".**

Про Олега відомо, що він **організував похід на Царгород (Константинополь) у 907 році**, де князь хотів укласти економічні угоди з Візантією. Та тільки у **911 році** йому все ж таки вдається укласти угоду, пригрозивши другим походом.
Відомо, що Олег помер за достатньо відомою легендою (якщо є бажання - можете почитати більше про це) від укусу змії.

коментарі від автора\
`Походження Олега невідоме на 100%, існують багато версій. Одна з них - він варяг, який облаштувався у Новгороді і почав там правити. Інша (у яку, доречі, вірив Михайло Грушевський) каже, що Олег зовсім не варяг, а місцевий князь, або ж він міг бути взагалі галицького походження.
Існує декілька причин, чому Олег вирішив захопити Київ. Одна з них взята з Пов минулих літ та відображена у цьому файлі - Олег дізнався, що Аскольд і Дір - хтозна хто, не з княжого роду, і йому це не сподобалося, і він, як регент Ігоря, пішов та й захопив Київ, встановивши династію Рюриковичів. Ще одна причина говорить про те, що він почув прохання київських жителів прийти та правити, бо Аскольд хотів хрестити весь народ, але язичникам це не сподобалося.`
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\
\\